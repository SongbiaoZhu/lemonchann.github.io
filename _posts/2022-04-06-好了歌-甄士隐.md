---
layout: post
title: "好了歌解注-甄士隐"
date:  2022-04-06
tags: [红楼梦]
comments: true
toc: true
author: Songbiao Zhu
---

好了歌解注 （甄士隐）。

<!-- more -->



**好了歌解注**



陋室空堂，当年笏满床；

衰草枯杨，曾为歌舞场。

蛛丝儿结满雕梁，

绿纱今又糊在蓬窗上。

说什么脂正浓，粉正香，如今两鬓又成霜？

昨日黄土陇头送白骨，

今宵红绡帐底卧鸳鸯。



金满箱，银满箱，转眼乞丐人皆谤。

正叹他人命不长，哪知自己归来丧！

训有方，保不定日后做强梁；

择膏粱，谁承望流落在烟花巷！

因嫌纱帽小，致使锁枷扛；

昨怜破袄寒，今嫌紫蟒长。



乱哄哄你方唱罢我登场，

反认他乡是故乡。

甚荒唐，到头来都是为他人作嫁衣裳。